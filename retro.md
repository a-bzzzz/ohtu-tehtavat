# Retrospektiivitekniikoista

## Start, Stop, Continue, More of, Less of Wheel 

Start, Stop, Continue, More of, Less of Wheel -retrospektiivitekniikka on kuvatuista retrospektiivitekniikoista eräs nopeimmin suoritettavista. 
Keskustelun aikana joku toimii fasilitoijana ja apuvälineenä käytetään “onnenpyörää”, jonka mukaisesti kategoria eli keskusteltava aihe vaihtuu tekniikan nimessä olevien sanojen mukaisesti. 
Yhteensä siis viidessä eri vaiheessa keskustelijat vuorollaan kommentoivat mitä pitäisi aloittaa, minkä tekeminen pitäisi lopettaa, mitä tulisi jatkaa, mitä olisi hyvä tehdä enemmän ja mitä vähemmän.

## Glad, Sad, Mad

Glad, Sad, Mad -tekniikan mukaisesti ilman sen kummempia temppuja keskustelijat esittävät kuluneeseen sprinttiin liittyviä ajatuksia, huomioita, muutosehdotuksia ja ongelmia, jotka sitten laitetaan johonkin niistä kolmesta kategoriasta, jotka on mainittu tekniikan nimessä. 
Aiheet jakautuvat siten positiivisiin ja negatiivisiin asioihin. Keskustelijat äänestävät, mitkä aiheet ottavat tarkempaan käsittelyyn ja missä tärkeysjärjestyksessä. 
Annetun ajan puitteessa keskustellaan tarkemmin alkaen tärkeimmistä aiheista.
